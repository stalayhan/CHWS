Arkadaşlar merhaba, * En son labda  karşılaştığımız bir problem, gcc'nin, argümanlarında const olarak deklere edilmiş çok boyutlu diziler olan fonksiyonların çağırılması sırasında hata vermesiydi. Bu durumu, bazıları, const deklerasyonuyla sadeece bir seviye dolaylama yapılabileceği biçiminde açıklıyor (2 boyutlu bir dizinin elemanlarına erişmek için -2 boyutlu bir dizi, dizilerin dizisi olduğundan-  kavramsal olarak 2 seviyeli bir dolaylama yapılıyor). Ödevin ilk kısmında bu hataya sebep olacak fonksiyon deklerasyonları vardı, o deklerasyonlardan const kelimelerini çıkardım. * Ödevde bir değişiklik daha var: part1'in puanını 65'e yükselttim. Ödevi bu haliyle Moodle'a yeniden yükledim. Part1'den puan almak için istenilen min 4 fonksiyonu düzgün biçimde yazmanız gerekiyor, fonksiyonların puanları aynı değil; solveSudoku()'nun değeri 25 puan mesela ve puan almanız için soruda tarif edildiği gibi yazmanız gerekiyor. * Fonksiyonlarınızın düzgün tanımlanmış amaçları olmalı ve fonksiyonlarınz amaçları dışında bir iş yapmamalı; mesala amacı ekrana birşeyler yazmak yada kullanıcıdan veri almak olmayan bir fonksiyon -hata mesajları hariç- hiçbir biçimde kullanıcıyla etkileşime girmemeli. * Ödevlerinizde  sizden istediğimiz verilen problemi bir biçimde çözecek bir kod yazmanız değil; sizden bir anlamda kütüphane yazmanızı istiyoruz. Her fonksiyon işini düzgün olarak yapmalı; bir fonksiyonunu eksiğini başka bir fonksiyonla kapatmaya çalışmayın. Kolay gelsin, Evre
